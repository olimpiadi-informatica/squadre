# REGOLAMENTO CAMPIONATO ITALIANO

# OLIMPIADI DI INFORMATICA A SQUADRE

### Aggiornato all'edizione 2023-24

[Scarica il regolamento in formato PDF](https://drive.google.com/file/d/1saYUhPAEaNdqCsCRzKZr2uq_izU0HRxM/view)

Si tiene a precisare che l'iscrizione al progetto è completamente gratuita per tutte le scuole medie superiori sia
pubbliche, parificate o private.

1. Le scuole si iscriveranno on-line al Campionato Nazionale delle Olimpiadi di Informatica a Squadre (di seguito "OIS")
   indicando un referente scolastico, che procederà anche all'iscrizione delle squadre della scuola.
2. Le iscrizioni di scuole e squadre avverranno on-line ogni anno indicativamente nel periodo dal 15 agosto al 15
   ottobre, secondo quanto stabilito dal regolamento attuativo pubblicato entro il 15 luglio di ogni anno.
3. Le scuole aderenti alle OIS dovranno iscriversi ANCHE alle Olimpiadi Italiane di Informatica Individuali (di seguito
   "OII") per lo stesso anno scolastico, ciò per permettere ai propri studenti, in caso di vittoria nella gara finale
   nella propria regione, di accedere direttamente con un codice scuola delle OII delle Territoriali secondo quanto
   disposto dal regolamento delle OII.
4. Fanno parte delle squadre:
   1. Gli studenti di scuola secondaria di secondo grado che frequentano, in questo anno scolastico, tutte le classi
      del loro corso di studi.
   2. Gli studenti che alla data del 1° luglio dell'anno solare della gara finale in presenza non hanno ancora compiuto
      20 anni.
   3. In riferimento all'articolo 17 si specifica ulteriormente che gli studenti ammessi alla Gara Territoriale delle
      OII dello stesso anno scolastico dovranno sottostare al regolamento specifico delle OII per potervi partecipare,
      e in particolare non dovranno frequentare il quinto anno e alla data del 1° luglio non dovranno aver ancora
      compiuto 19 anni.
   4. Ogni squadra partecipante sarà composta da un massimo di 4 atleti + 2 riserve per eventuali sostituzioni.
   5. Ogni squadra, al suo interno, non può avere più di due medagliati delle OII nell'anno precedente l'apertura delle
      iscrizioni.
   6. Non possono esistere scambi di atleti tra le squadre.
   7. Le riserve sono assegnate alle singole squadre e non potranno sostituire atleti di squadre diverse.
   8. Non saranno ammesse squadre composte da studenti provenienti da scuole diverse.
5. Nulla vieta, se esiste la possibilità e la volontà, ad istituti diversi di riunirsi in uno stesso luogo fisico per
   partecipare, assieme, alle gare del punto 9.
6. I linguaggi che possono essere usati sono: C, C++, Python, Java e Pascal. In caso di utilizzo di Python per la
   soluzione, non è garantita la possibilità di ottenere il massimo punteggio in tutti i problemi; per Java e Pascal
   verranno forniti solo template generici, non specifici per i singoli problemi. I dati di input devono essere
   prelevati da file di testo, i dati di output stampati su file di testo.
7. I testi dei problemi assegnati saranno redatti in lingua inglese.
8. Non sarà possibile utilizzare dizionario traduttori cartacei o in formato elettronico.
9. Le gare si svolgeranno su una piattaforma on-line dedicata ed avranno le caratteristiche similari a quelle della Gara
   Nazionale delle Olimpiadi di Informatica Individuali, ogni squadra avrà a sua disposizione 2 P.C, questo per
   incentivare il lavoro di squadra.
10. Ogni anno entro il 15 di Luglio sarà pubblicato il calendario annuale delle gare della successiva edizione delle
    OIS.
11. La Gara Finale, in presenza fisica, si svolgerà presso l'IIS "Aldini Valeriani" di Bologna
    1. Ogni squadra avrà a sua disposizione 2 P.C. e sarà composta da un massimo di 4 atleti
    2. Le eventuali sostituzioni di atleti con le riserve della stessa squadra vanno comunicate entro i 15 giorni
       precedenti la Finale all'email: [ois@aldini.istruzioneer.it](mailto:ois@aldini.istruzioneer.it).
    3. Nei laboratori usati sarà disconnesso il collegamento ad internet, con eccezione della Piattaforma di Gara.
    4. Ogni regione farà partecipare la squadra classificatasi 1ᵃ nel proprio Campionato Regionale; verranno aggiunte le
       10 migliori squadre classificate a livello nazionale, escluse le prime di ogni regione.
    5. La classifica nazionale, da cui evincere i partecipanti alla gara finale, si baserà sulla somma dei punteggi
       ottenuti da ogni squadra nelle 4 gare che precedono la finale stessa. Nel caso in cui si verificassero
       particolari situazioni di emergenza (epidemie, allerta meteo, terremoto e simili) che implichino la chiusura
       delle scuole e il conseguente impedimento a svolgere la gara online dai locali scolastici, su esplicita richiesta
       del referente scolastico e dietro verifica del Comitato delle OIS sarà possibile svolgere la gara da altro luogo
       pubblico o privato secondo il protocollo definito di volta in volta dal Comitato stesso.
12. Ogni docente referente della/e squadre garantirà lo svolgimento corretto delle gare, verificando:
    1. Che gli allievi non usino i cellulari, tablet, orologi o qualsiasi tipo di strumento elettronico/digitale.
    2. Che gli allievi non utilizzino dizionari o traduttori sia cartacei che in formato elettronico.
    3. Che gli allievi non consultino libri di testo. Che non sia possibile per le squadre comunicare tra di loro e
       quindi copiarsi le soluzioni ai problemi.
    4. Che le porte USB dei PC siano disabilitate.
13. Nel caso in cui una squadra abbia un comportamento non consono alla competizione (vedi anche punti precedenti),
    potrà essere squalificata dal Campionato in corso oppure potranno essere azzerati i punteggi assegnati ad uno o più
    esercizi o anche all'intera gara da parte del Comitato delle OIS, sentito lo staff tecnico e il docente referente
    della squadra.
14. Ogni comportamento degli atleti che comporti offesa per i singoli o che pregiudichi il buon nome delle OIS, potrà
    portare alla squalifica dell'atleta o della squadra responsabile, da parte del Comitato delle OIS.
15. Verso la classifica pubblicata e le decisioni disciplinari assunte dal Comitato sarà possibile produrre ricorso
    motivato indirizzandolo al Comitato delle OIS, ois@aldini.istruzioneer.it, entro e non oltre 5 giorni dalla
    pubblicazione sul sito.
16. Ad ogni squadra sarà fornita una username valida per tutto il Campionato ed una password che sarà diversa per ogni
    gara.
17. Gli allievi le cui squadre si classificheranno al primo posto nella propria regione nella Gara Finale, saranno
    ammessi alla gara territoriale delle OII dell'anno scolastico in corso, secondo quanto disposto dal regolamento
    delle OII, in aggiunta agli studenti selezionati dalla fase scolastica del Novembre di quell'anno scolastico.
18. Vinceranno il Campionato Nazionale le tre prime squadre che totalizzeranno i maggiori punteggi nella Gara Finale,
    in caso di parità la precedenza sarà stabilita valutando il tempo di consegna.
19. La prima squadra classificata nella Gara Finale parteciperà, rappresentando l'Italia, alle Olimpiadi
    Internazionali di Informatica a Squadre (di seguito "IIOT") di quell'anno scolastico secondo quanto disposto dal
    regolamento delle IIOT.
20. Nel caso in cui alle IIOT una o più squadre italiane ottengano una qualsiasi medaglia (oro, argento o bronzo) la
    squadra che otterrà la migliore medaglia accederà direttamente alla selezione nazionale delle OII dell'anno solare
    in corso, secondo quanto disposto dal regolamento delle OII.
21. In caso di parità verrà selezionata la squadra che comprende il maggior numero di studentesse, in seconda opzione la
    squadra che presenta l'età media dei propri studenti, misurata in giorni, più alta.
22. Per incentivare la partecipazione di studenti anche più giovani al campionato, contemporaneamente alle 4 gare online
    si svolgerà un campionato parallelo riservato agli studenti iscritti in una classe del primo biennio degli Istituti
    di Secondo Grado. Le iscrizioni, il regolamento, le squadre e le gare avranno gli stessi requisiti del campionato
    del triennio (eccetto l'età e la classe frequentata dagli atleti partecipanti), ma i loro risultati rientreranno in
    una classifica separata. Al termine delle 4 gare online la squadra che avrà ottenuto il miglior risultato nazionale
    nel proprio campionato riceverà un riconoscimento nel corso della cerimonia di premiazione della Gara Finale del
    campionato.

_La Presidente delle Olimpiadi Italiane di Informatica a Squadre_

_Prof.ssa Nadia Amaroli_
